 Pravila i načela rada Pregled Privatnost Uvjeti pružanja usluge Trenutačna verzija Prijašnje verzije Googleovi uvjeti pružanja usluge Zadnja izmjena: 1.
ožujka 2012.
Dobro došli u Google! Zahvaljujemo na upotrebi naših proizvoda i usluga („Usluga“).
Usluge pruža Google Inc.
(„Google“), s adresom 1600 Amphitheatre Parkway, Mountain View, CA 94043, Sjedinjene Američke Države.
Upotrebom naših Usluga prihvaćate ove uvjete.
Molimo vas da ih pažljivo pročitate.
Naše su usluge veoma raznolike pa se ponekad mogu primjenjivati dodatne odredbe i zahtjevi za proizvod (uključujući dobne zahtjeve).
Dodatni uvjeti bit će dostupni u okviru relevantnih Usluga te će biti dijelom vašeg ugovora s nama u slučaju da upotrebljavate te Usluge.
Upotreba naših Usluga Morate slijediti sva pravila koja su vam dostupna unutar Usluga.
Ne zlorabite naše Usluge.
Na primjer, ne ometajte naše Usluge niti im pristupajte na načine koji nisu dio našeg sučelja i uputa.
Naše Usluge možete upotrebljavati samo u zakonskim okvirima, uključujući primjenjive zakone i pravilnike o nadzoru izvoza i ponovnog izvoza.
Možemo vam privremeno obustaviti ili trajno prestati pružati Usluge ako se ne pridržavate naših uvjeta ili pravila ili ako istražujemo nepropisno ponašanje na koje sumnjamo.
Upotrebom naših Usluga ne dobivate vlasništvo nad bilo kojim pravima intelektualnog vlasništva za naše Usluge ili sadržaj kojem pristupate.
Ne smijete upotrebljavati sadržaj iz naših Usluga osim ako ne dobijete dopuštenje vlasnika tog sadržaja ili ako to dopušta zakon.
Ovi uvjeti ne daju vam pravo na upotrebu niti jedne robne marke ili logotipa koji se upotrebljavaju u našim Uslugama.
Ne smijete uklanjati, skrivati ni izmjenjivati niti jednu pravnu obavijest koja se prikazuje u našim Uslugama ili u vezi s njima.
Naše Usluge prikazuju dio sadržaja koji nije Googleov.
Za taj je sadržaj u potpunosti odgovorna strana koja ga omogućuje.
Možemo pregledati sadržaj kako bismo utvrdili je li nezakonit ili krši naša pravila te možemo ukloniti ili odbiti prikazivanje sadržaja za koji opravdano smatramo da krši naša pravila ili zakon.
To ne znači nužno da sadržaj pregledavamo, zato nemojte pretpostavljati da to činimo.
U vezi s vašom upotrebom Usluga možemo vam poslati obavijesti o uslugama, administrativne poruke i druge informacije.
Možete isključiti neke od tih načina komunikacije.
Vaš Google račun Za upotrebu nekih naših Usluga može vam biti potreban Google račun.
Google račun možete izraditi sami ili vam ga može dodijeliti administrator, primjerice kod vašeg poslodavca ili u obrazovnoj ustanovi.
Ako upotrebljavate Google račun koji vam je dodijelio administrator, mogu se primjenjivati druge ili dodatne odredbe, a vaš administrator imat će mogućnost pristupa vašem računu i moći će ga onemogućiti.
Ako saznate za bilo koju neovlaštenu upotrebu svoje zaporke ili računa, slijedite ove upute.
Zaštita privatnosti i autorskih prava Googleova pravila o privatnosti objašnjavaju kako postupamo s vašim osobnim podacima i kako štitimo vašu privatnost kad upotrebljavate naše Usluge.
Upotrebom naših Usluga prihvaćate da Google može upotrijebiti te podatke u skladu s našim pravilima o privatnosti.
Reagiramo na obavijesti o navodnom kršenju autorskih prava i ukidamo račune višestrukih prekršitelja u skladu s postupkom utvrđenim u američkom Zakonu o elektroničkim autorskim pravima (DMCA).
Dajemo informacije kako bismo nositeljima autorskih prava olakšali upravljanje njihovim intelektualnim vlasništvom na mreži.
Ako smatrate da netko krši vaša autorska prava i želite nas o tome obavijestiti, informacije o slanju obavijesti i Googleovim pravilima za odaziv na obavijesti možete pronaći u našem centru za pomoć.
Vaš sadržaj na našim Uslugama Neke naše Usluge vam omogućuju da predate sadržaj.
Zadržavate prava intelektualnog vlasništva koja imate nad tim sadržajem.
Ukratko, ono što je vaše i ostaje vaše.
Kad prenesete ili na drugi način pošaljete sadržaj u naše Usluge, Googleu (i onima s kojima radimo) dajete licencu za cijeli svijet koja omogućuje upotrebu, hosting, pohranjivanje, umnožavanje, izmjenu, stvaranje izvedenih radova (primjerice sadržaj nastao prevođenjem, adaptacijama ili drugim promjenama koje vršimo kako bi vaš sadržaj bio bolje prilagođen našim Uslugama), komunikaciju, objavljivanje, javno izvođenje i distribuciju tog sadržaja.
Prava koja dajete u ovoj licenci namijenjena su za ograničene svrhe rada, promocije i poboljšanja naših Usluga i za razvoj novih usluga.
Ta licenca nastavlja važiti čak i ako prestanete upotrebljavati naše Usluge (na primjer, unos tvrtke koji ste dodali u Google Karte).
Neke vam Usluge mogu ponuditi načine za pristup sadržaju koji je predan Usluzi i njegovo uklanjanje.
Također, u nekim našim Uslugama postoje odredbe ili postavke koje smanjuju opseg naše upotrebe sadržaja koji ste predali u te Usluge.
Provjerite imate li potrebna prava kako biste nam dodijelili ovu licencu za sadržaj koji predajete u Usluge.
Više informacija o načinu na koji Google upotrebljava i pohranjuje sadržaj možete pronaći u pravilima o privatnosti ili dodatnim uvjetima za pojedinačne Usluge.
Ako pošaljete povratne informacije ili prijedloge o Uslugama, možemo te informacije ili prijedloge upotrebljavati bez obveza prema vama.
O softveru u našim Uslugama Ako Usluga zahtijeva ili uključuje softver za preuzimanje, taj se softver automatski može ažurirati na vašem uređaju kad nova verzija ili značajka postanu dostupne.
Neke Usluge omogućuju vam prilagođavanje postavki automatskog ažuriranja.
Google vam daje osobnu, neprenosivu, neekskluzivnu licencu za cijeli svijet i bez dužnosti plaćanja naknade, za upotrebu softvera koju vam omogućuje Google u sklopu Usluga.
Licenca isključivo ima namjenu da vam se omogući upotreba i iskorištavanje prednosti Usluga koje omogućuje Google, na način koji omogućuju ove odredbe.
Ne smijete kopirati, mijenjati, distribuirati, prodavati ili davati u najam nijedan dio naših Usluga ili uključenog softvera, niti smijete provoditi obrnuti inženjering ili pokušati izvući izvorni kôd nijednog takvog softvera, osim ako zakoni zabranjuju takva ograničenja ili imate našu pisanu dozvolu.
Softver otvorenog koda nam je važan.
Neki softveri koji se upotrebljavaju u našim Uslugama mogu biti ponuđeni pod licencom otvorenog izvornog koda koju ćemo vam staviti na raspolaganje.
Moguće je da postoje odredbe u licenci otvorenog koda koje izričito poništavaju neke od ovih odredbi.
Izmjena i prekid naših Usluga Usluge neprestano mijenjamo i poboljšavamo.
Možemo dodati ili ukinuti funkcije ili značajke, a isto tako možemo i privremeno ili trajno obustaviti pružanje cjelokupne Usluge.
Vi možete prestati upotrebljavati Uslugu u bilo kojem trenutku, iako će nam biti žao što odlazite.
Google također može prestati pružati Uslugu vama ili može dodati ili stvoriti nova ograničenja za naše Usluge u bilo kojem trenutku.
Smatramo da ste vlasnik svojih podataka te je važno očuvanje pristupa tim podacima.
Ako prekinemo pružati Uslugu, gdje je to opravdano moguće, korisnicima ćemo dati pravovremeno upozorenje i priliku da uklone informacije iz te Usluge.
Naša jamstva i odricanja od odgovornosti Naše Usluge pružamo pomoću komercijalno razumnih razina vještine i pažnje te se nadamo da ćete u njima uživati.
Postoje određene stvari koje ne obećavamo kad je riječ o našim Uslugama.
NI GOOGLE NI NJEGOVI DOBAVLJAČI ILI DISTRIBUTERI NE DAJU NIKAKVA POSEBNA OBEĆANJA O USLUGAMA, PORED ONIH IZRIČITO NAVEDENIH U OVIM UVJETIMA ILI DODATNIM UVJETIMA.
NA PRIMJER, NE PREUZIMAMO NIKAKVU OBVEZU ZA SADRŽAJ U OKVIRU USLUGA, KONKRETNE FUNKCIJE DOSTUPNE PUTEM USLUGA, NJIHOVU POUZDANOST, DOSTUPNOST ILI SPOSOBNOST ISPUNJAVANJA VAŠIH POTREBA.
USLUGE NUDIMO „KAO TAKVE“.
PREMA PRAVU NEKIH DRŽAVA PREDVIĐENA SU ODREĐENA PREŠUTNA JAMSTVA, POPUT ODGOVORNOSTI ZA MATERIJALNE I PRAVNE NEDOSTATKE.
ISKLJUČUJEMO SVA JAMSTVA U MJERI DOPUŠTENOJ ZAKONOM.
Odgovornost za naše Usluge KAD JE TO DOZVOLJENO ZAKONOM, GOOGLE I NJEGOVI DOBAVLJAČI I DISTRIBUTERI NEĆE SE SMATRATI ODGOVORNIMA ZA GUBITAK ZARADE, PRIHODA ILI PODATAKA, FINANCIJSKE GUBITKE ILI NEIZRAVNE, POSEBNE, POSLJEDIČNE, EGZEMPLARNE ILI KAZNENE ŠTETE.
U MJERI KOJA JE DOPUŠTENA ZAKONOM, UKUPNA ODGOVORNOST TVRTKE GOOGLE I NJEZINIH DOBAVLJAČA I DISTRIBUTERA ZA BILO KOJE POTRAŽIVANJE U OKVIRU OVIH UVJETA, UKLJUČUJUĆI SVA PREŠUTNA JAMSTVA, OGRANIČENA JE NA IZNOS KOJI STE NAM PLATILI ZA UPOTREBU USLUGA (ILI, AKO TAKO ODLUČIMO, ZA PONOVNO PRUŽANJE USLUGA PREMA VAMA).
U SVIM SLUČAJEVIMA GOOGLE I NJEGOVI DOBAVLJAČI I DISTRIBUTERI NISU ODGOVORNI ZA BILO KOJI GUBITAK ILI ŠTETU KOJI SE NE MOGU RAZUMNO PREDVIDJETI.
Poslovna upotreba naših Usluga Ako naše Usluge upotrebljavate u ime tvrtke, ta tvrtka prihvaća ove odredbe, te će nadoknaditi štete nastale tvrtki Google i njenim povezanim društvima, službencima, zastupnicima i radnicima zbog bilo kakvih zahtjeva, tužbi ili potraživanja nastalih iz upotrebe Usluga ili u vezi upotrebe Usluga ili kršenja ovih odredbi uključujući odgovornost ili troškove koji proizlaze iz zahtjeva, gubitaka, šteta, tužbi, sudskih odluka, troškove sudskih sporova i odvjetničkih naknada.
O ovim Uvjetima Možemo izmijeniti ove uvjete ili dodatne uvjete koji se primjenjuju na Uslugu, na primjer, u svrhu odražavanja zakonskih promjena ili promjena u vezi naših Usluga.
Uvjete biste trebali redovno pregledavati.
Na toj ćemo stranici oglasiti sve promjene navedenih uvjeta.
Obavijest o izmjeni dodatnih uvjeta postavit ćemo u okviru važeće Usluge.
Promjene se neće primjenjivati retroaktivno i stupit će na snagu ne ranije od četrnaest dana nakon postavljanja obavijesti.
Promjene koje su, međutim, vezane uz određenu novu funkciju Usluge ili promjene napravljene iz pravnih razloga stupaju na snagu trenutno.
Ako ne prihvaćate izmijenjene odredbe Usluge, trebali biste prestati upotrebljavati tu Uslugu.
Ako postoje neslaganja između odredbi ovih uvjeta i odredbi dodatnih uvjeta, primjenjivat će se odredbe dodatnih uvjeta.
Ovi uvjeti uređuju odnos između Googlea i vas.
Temeljem ovih uvjeta ne nastaju nikakva prava u korist trećih strana.
U slučaju da ne poduzmemo nikakve radnje neposredno po vašem nepridržavanju ovih uvjeta, to ne znači da smo se odrekli svojih mogućih prava (kao što je poduzimanje radnji ubuduće).
Ako se ispostavi da određena odredba ovih uvjeta nevaljana, to neće utjecati na valjanost ostalih odredbi.
Za sve sporove koji proizlaze iz ovih uvjeta ili Usluga ili su u vezi s njima, primjenjuju se propisi države Kalifornije, SAD, isključujući pravila države Kalifornije o sukobu zakona.
Svi sporovi koji proizlaze iz ovih uvjeta ili Usluga ili su u vezi s njima vodit će se isključivo na federalnim ili državnim sudovima Okruga Santa Clara, Kalifornija, SAD, a vi i Google pristajete na nadležnost tih sudova.
Za više informacija o tome kako možete kontaktirati Google posjetite stranicu s kontaktima.
Afrikaans
Bahasa Indonesia
Bahasa Melayu
Català
Čeština
Dansk
Deutsch
Eesti
English
English (United Kingdom)
Español
Español (Latinoamérica)
Euskara
Filipino
Français
Français (Canada)
Galego
Hrvatski
Isizulu
Íslenska
Italiano
Kiswahili
Latviešu
Lietuvių
Magyar
Nederlands
Norsk
Polski
Português (Brasil)
Português (Portugal)
Română
Slovenčina
Slovenščina
Suomi
Svenska
Tiếng Việt
Türkçe
Ελληνικά
Български
Русский
Српски
Українська
עברית
اردو
العربية
فارسی
አማርኛ
मराठी
हिन्दी
বাংলা
ગુજરાતી
தமிழ்
తెలుగు
ಕನ್ನಡ
മലയാളം
ไทย
한국어
中文 (中国)
中文 (台灣)
中文 (香港)
日本語 Google Privatnost i uvjeti 
